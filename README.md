
# Mighty-Masters-gruppexamination

Vi har turats om att föra anteckningar varje dag. Innan inlämning har Ellinor redigerat dessa anteckningar till en mer sammanhängande text.

**- TORSDAG 4 MAJ - 2023**

Idag är Adriana sekreterare. 

Vi har beslutat oss för att använda Trello & Github som verktyg till grupparbetet. 

Vi har skapat ett Trelloprojekt, ett Github-repo och en Discord-server.

Trello: https://trello.com/invite/b/e1uABGUM/ATTIb4101f0792aabc94ab66a495e0ed08ce16FBE4B9/mighty-masters

Vi börjar med att skriva några UserStories & Epics var, baserade på uppgiftens kravspecifikation. Dessa hamnar i backloggen.

Därefter färgkodar vi dem.

Backloggens färgkoder:
Den gröna är Boklånare/kunder.
Den gula är Bibloteket.
Den orange är Admistratörer.

Därefter redigerar, uppdaterar och ändrar vi varandras UserStories, samt lägger till fler och förädlar de som är för stora.

Vi kommer fram till diverse databaser vi kommer behöva, och lägger in dessa i Tasks. Dessa kopplas sedan med etiketter till sina relevanta UserStories, och sorteras efter prioritet.

Vi kategoriserar och planerar även systemets interface. Även dessa markeras med etiketter.

Vi börjar lägga in checklistor i våra Tasks och vissa UserStorys.

Vi delar även ut storypoints på vissa UserStorys, dvs. de vi hinner med innan vi slutar för dagen. Även dessa färgkodas:

Scrum storypoints: 1 är Lila färg.
Scrum storypoints: 2 är Blå färg.
Scrum storypoints: 3 är Orange färg.
Scrum storypoints: 5 är Ljusröd färg.
Scrum storypoints: 8 är Ljusblå färg.
Scrum storypoints: 13 är Röd färg och är Epic.
Scrum storypoints: 1, 2, 3, 5, 8, 13.

Vi ändrar och diskuterar kring dessa, och avvaktar med fler storypoints till nästa dag vi möts. Färgkoderna försvinner sedan när vi inser att Trello har en inbyggd funktion för Storypoints.

**- FREDAG 5 MAJ - 2023**

Idag är Martina sekreterare.

När alla är på plats planerar vi dagen. Därefter fortsätter vi med poängsättnig och utvärderar våra UserStories. Vissa delar vi upp i flera mindre. 

Vi lägger även till testkriterier med checkboxar.

Vi gör en första runda med poängsättning, dvs. vi går igenom hela Product-backloggen, story för story, och diskuterar poängen vi satt. Därefter går vi igenom Epics och förädlar dom. 

När vi är överens om att Product-backloggen är tillräckligt utarbetad börjar vi planera vår Sprint för två veckor.

I vårt Sprint-team kommer vi överens om att vi har 4 Personer: En backend, en frontend, en testare och en UX desinger. 

Vi räknar ihop arbetsfördelningen: 

En arbetsvecka blir 160 h sammanlagt. Med 40 timmars arbetsvecka per person, har vi sammanlagt 320 timmar på första sprinten. Vi räknar med att en del av den här tiden, ca 12 timmar, går till möten av olika slag.

I vår första sprint har vi nu planerat totalt 292 timmar. Vi räknar ut att vi har 28 timmar över för marginal.

När vi gjort vår sprint, gör vi en sprintreview med sprintmål och en Done-specifikation.

**- MÅNDAG 8 MAJ - 2023**

Paus för reflektion över projektet. 

Var och en fick i uppgift att fundera över olika UserStories för att jämföra och se om vi kunde komma fram till något mer som var avgörande för systemets utveckling. Alla skulle tänka över detaljer, fundera ut frågor och ta med dessa på handledningstiden under tisdagen. 

Den här dagen var även avsedd att använda för var och en att börja jobba med sin personliga reflektion.

**- TISDAG 9 MAJ - 2023**

Idag är Jamil sekreterare.

Kort genomgång med lärare där vi ställer olika frågor som hittills uppstått kring arbetet.

Efter detta fortsätter vi med omstrukturering av vår sprintbacklogg, eftersom svaren vi fått på vissa frågor fått oss att tänka om. 

Vi lägger in en checklista för testkriterier på varje UserStory.

Vi bestämmer oss även för att teamet kommer bestå av 1 UI/UX-designer, 2 frontendutvecklare, 1 backendutvecklare och 1 testare. (dvs 5 personer istället för 4)

Den nya strukturen på teamet blir följande: 

Martina - Backendutvecklare
Adriana - Frontendutvecklare
Ellinor - Frontendutvecklare
Jamil - UI/UX Designer
'Test' - Testare

Vi fortsätter med att skapa tydligare testkriterier i sprintbackloggen för respektive story som behöver det.

Vi gör en kort sammanställning om hur vi ligger till i projektet, och strukturerar sedan upp hur vi går vidare.

Några frågor som dyker upp är:

Är våra user stories tillräckligt detaljerade?
Är strukturen på vårt projekt tillräckligt bra för godkänd?
Hur skall sammanfattningen av sprintmålen struktureras upp?
Hur lång behöver "definitionen av klar" vara?

Vi jobbar vidare med att göra våra UserStories i Product-Backloggen mer detaljerade, och lägger till testkriterier för att de skall vara redo för nästa sprint.

Några av våra stories formuleras om för att bli tydligare; dessa ändrar vi nu tillbaka till specifika UserStories-meningsuppbyggnader för att allt skall vara enhetligt och lättläst.

Vi räknar även kontinuerligt våra storypoints i sprint-backloggen för att se till att vi inte har för få eller för många. Vi lägger successivt till eller tar bort för att fylla tiden på sprinten (2 veckor).

**- LUNCH -**

Därefter granskar vi våra UserStories ytterligare en gång, både i Produkt-backloggen och Sprint-backloggen, för att se till att allt väsentligt finns med, samt att det är tydligt och lättläst. Här separerar vi även funktionalitet och interface för att få ännu tydligare och kortare UserStories. För att göra detta riktigt tydligt markerar vi dessa med etiketter i Trello.

**- RAST 10 min -**

Efter rasten fortsätter vi med att implementera vår checklista i sprintmålet till en enhetlig beskrivning istället.

Vi formulerar även om och fyller på med mer teknisk information i vår definition av klar. Därefter lägger vi upp detta på Trello.

I slutet av dagen är vi överens om att planeringen är mer eller mindre komplett, och att vi under de kommande dagarna ska fortsätta läsa igenom våra UserStorys på egen hand (kontrollera att färgkoderna stämmer, att formuleringarna är logiska, etc.). Sedan beslutar vi oss för att återkomma och skicka in projektet på torsdag eller fredag.

